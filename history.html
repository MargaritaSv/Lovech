<!DOCTYPE html>
<html lang="en">
<head>
    <meta charset="UTF-8">
    <title>История</title>
    <link rel="stylesheet" type="text/css" href="history.css">
    <script src="https://code.jquery.com/jquery-3.2.0.js"></script>
    <script>
    $(function(){
    $("#includedContent").load("index5.html");
    });
    </script>
</head>

<body>
<div id="includedContent"></div>
<section id="content">
    <div id="mainbody">
        <div class="textLong">
            <p>
                Драматичен театър – Ловеч е основан с Разпореждане N 274 на Министерския съвет от 16 юли 1969 година. С
                това разпореждане на театъра се предоставя новото крило на сградата на читалище „Н. В. Гогол” – салон с
                600 места, гримьорни и съответните съоръжения. След умишлен палеж на сградата през 1970 г. и тригодишен
                ремонт, на 29.Х.1973 г. новият му салон е открит с премиерата на спектакъла „Преспанските камбани” по
                Димитър Талев под режисурата на Р. Садъков.
            </p>
            <p>През годините в Драматичен театър – Ловеч са работили режисьорите: Георги Темелков, Бина Харалампиева,
                Бойко Богданов, Вера Павлова, Иван Станев, Димо Дешев, Павел Васев, Кирил Младенов, Вельо Горанов, Желчо
                Мандаджиев, Николай Поляков, Красимир Спасов, Юлия Огнянова, Вили Цанков, Иван Добчев и мн. други.</p>
            <p>
                През последните две години репертоарната политика на театъра, редом с представянето на класически
                заглавия в постановка на отвърдени имена, е насочена изключително и към подкрепянето и реализирането
                проекти на дебютанти режисьори, сценографи и актьори. С изграждането на Камерна сцена в сградата на
                театъра в края на 2007-ма година в инфраструктурата на институцията се създаде реална възможност за
                отвърждаване на една работна среда за млади артисти.
            </p>
            <p>
                От 2007-ма година до момента на сцените на Театъра са реализирали едни от своите първи проекти младите
                режисьори Елица Матеева със сценограф-дебютант Доника Кирова (спектакъл „Playback”), Атанас Махони със
                сценограф-дебютант Петко Танчев (спектакъл “Арт”), Явор Бинев, съвместно с украинската режисьорка Ирина
                Клишевска (спектакъл „Нощта срещу Еньовден”), Младен Алексиев със сценограф-дебютант Деница Аргиропулос
                (спектакъл „Радост за моето сърце”),Кристиана Бояджиева със сценограф-дебютант Евгения Сърбева,Дарко
                Ковачовски със спектакъла „Боризмейко” Диана Милушева – режисьор(Двойка, четворка секс), Мартина
                Варийска – сценограф(сценография и костюми на спектаклите „Опечалена фамилия и „Черна комедия“). За
                същия период в продукциите на Драматичен театър - Ловеч са взели участие повече от петнайсет млади
                актьори, възпитаници на класове по актьорско майсторство на различни учебни заведения по театър в
                страната, голяма част от тях работещи в трупата на театъра до този момент.
            </p>
            <p>
                Настоящото ръководство се стреми да утвърди Драматичен театър – Ловеч като активен културен център не
                само на локално, но и на национално равнище. Паралелно със стремежа към балансиране на репертоара и
                поддържане общото ниво на актьорската трупа, театърът допълва това свое намерение като се опитва да
                създаде възможности за международно сътрудничество и представяне на своята продукция зад граница. Този
                процес естествено би довел до повишаване качеството на създаваната продукция, нейното разполагане в един
                по-широк общоевропейски контекст и до представянето на създаваните от българските репертоарни театри
                спектакли в програмите на престижните международни театрални форуми.
            </p>
        </div>
    </div>
</section>
</body>
</html>